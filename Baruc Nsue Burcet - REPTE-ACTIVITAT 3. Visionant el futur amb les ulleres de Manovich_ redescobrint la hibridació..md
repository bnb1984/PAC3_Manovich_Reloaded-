# CULTURA DIGITAL
## Baruc Nsue Burcet
### REPTE-ACTIVITAT 3. Visionant el futur amb les ulleres de Manovich: redescobrint la hibridació.


En aquest repte relatiu a la hibridació dels mitjans he escollit els següents programaris:  
- Com a exemple 1, he escollit la plataforma **Netflix**.  
- I, com a exemple 2, el videojoc **Assassin's Creed**.  
  
Per començar desglossaré el concepte; **HIBRIDACIÓ**, per poder entendre molt millor aquesta activitat.  
  
La hibridació la podem entendre com una evolució de la tecnologia que  permet utilitzar diferents mètodes tecnològics perquè treballin dins d'un mateix entorn digital. En altres paraules, la hibridació és un encreuament i una combinació de diferents tècniques de programari  utilitzades sota la mateixa tecnologia.  

Tal com exposa **Manovich** en el seu llibre "*El software toma el mando*" existeix una diferència entre multimèdia i la hibridació, mentre que per la primera poden coexistir diferents programaris clarament diferenciats i se situen en un espai bidimensional, en la segona, en la hibridació, els mitjans es barregen entre si, intercanvien propietats i creen estructures noves i diferenciades de les anteriors. Així doncs, la hibridació és una fusió de tècniques i interfícies compartides que dona com a resultat una nova experiència per l'usuari. 

Havent definit una mica el concepte d'hibridació, anem pels dos exemples (*Netflix i Assassin's Creed*).


## [NETFLIX](-%20https://es.wikipedia.org/wiki/Netflix#Historia) 

La companyia Netflix va sorgir l'any 1997 a Califòrnia, Estats Units i als seus inicis es dedicava al lloguer de películes en DVD on l'enviament es feia a través de correu postal.

En l'actualitat, Netflix és partícip des de l'inici de la producció, és a dir des de la concepció de la producció audiovisual fins a la seva difusió, que com sabem es fa a través d'una plataforma d'internet (*Streaming*).  
  
El nom està aconseguit arran d'una hibridació de dos conceptes, "Net" és l'abreviatura de inter[NET] i "flix" esdevé de flicks que amb anglès és una manera col·loquial de dir pel·lícules.

### Què té Netflix per considerar-lo un mitjà d'hibridació?  
  
*Netflix* esdevé un mix entre el cine, internet i la televisió, això és degut al fet que des de l'any 2011 s'ha convertit en una plataforma que produeix les seves pròpies pel·lícules revolucionant la manera d'entendre la indústria cinematogràfica i la TV, sense entrades de cine i en alguns casos sense haver de tenir temps d'espera per poder visualitzar l'obra.  
  
L'èxit de *Netflix* es va donar a través del màrqueting, aquesta companyia va desenvolupar un software (algoritme) que permetia oferir informació del seu contingut al client i a l'hora utilitzava les qualificacions que rebia per mostrar quin interès i gustos tenia el consumidor.  
  
Aquest algoritme ofereix a la companyia la possibilitat de tenir més coneixement dels gustos dels usuaris, ja que en un principi només tenien coneixement del nom, el CP, gènere i la puntuació que rebien les pel·lícules o sèries que els usuaris consumien a passar a tenir dades com; quina hora del dia es feia servir més el servei, durant quant de temps, quin dispositiu s'emprava, gènere de consumidor, actors i actrius per poder recomanar a l'usuari un tipus de producte més adient al seu gust.  
  
Aquest programari (*Bigdata*) es basa en l'opinió que fan els usuaris en referència al tipus de gènere què havien vist prèviament i la qualificació que aquest havien donat a les pel·lícules o sèries per poder oferir recomanacions d'acord amb els seus interessos. Aquesta combinació dels elements ajuda a *Netflix* a preveure amb un % més elevat els gustos dels consumidors, fet que els hi ha facilitat poder escollir entre d'altres coses com; actors o actrius, directors, temàtica i un llarg llista de inputs que ajuden alhora d'invertir la companyia per tenir un projecte guanyador.

Com veiem, *Netflix* utilitza diferents programaris que han creat un nivell audiovisual diferent al què estava acostumat el consumidor, utilitza internet per oferir el servei, que alhora es pot veure en diferents dispositius (TV, mòbils, PC, tablets, consoles, etc), i a través de *streaming* es poden veure pel·lícules, documentals i una llarga llista.

Com a conclusió, veiem que *Netflix* absorbeix les funcions de la televisió, del cine i dels vídeos fets per la web i tot això a través d'internet.  I com a conseqüència d'aquesta barreja de tècniques, considero que *Netflix* és un bon exemple d'hibridació.

## BIBLIOGRAFIA I WEBGRAFIA

- [https://serielizados.com/como-hizo-netflix-para-llegar-donde-esta-television/](https://serielizados.com/como-hizo-netflix-para-llegar-donde-esta-television/)
- https://es.wikipedia.org/wiki/Netflix#Historia
- [http://revistahipertextos.org/wp-content/uploads/2016/11/El-rol-de-Netflix-en-el-ecosistema-de-medios-y-telecomunicaciones.-Siri.pdf](http://revistahipertextos.org/wp-content/uploads/2016/11/El-rol-de-Netflix-en-el-ecosistema-de-medios-y-telecomunicaciones.-Siri.pdf)
- https://commons.wikimedia.org/wiki/File:Logonfx.png


## [ASSASSIN'S CREED](https://es.wikipedia.org/wiki/Assassin%27s_Creed)

Com a segon exemple d'hibridació he escollit el videojoc Assassin's Creed.

Assassin's Creed no només és un videojoc, també existeixen llibres, novel·les , pel·lícules, curtmetratges de ciència-ficció i historietes. En aquest supòsit escolliré la versió del videojoc.

En aquest cas, en tractar-se d'un videojoc segurament és menys conegut que Netflix, això no obstant, també és un exemple d'hibridació, ja que utilitza el cine i el videojoc com a tècniques conjuntes.

Si en algun moment hem tingut l'oportunitat de poder jugar a qualsevol joc d'Assassin's Creed, veiem que el joc combina narrativa amb cinemàtiques més properes al cine amb les “[cut-scenes](https://www.youtube.com/watch?v=aLSRQpH7ikg)”. El joc segueix un argument (guió), els protagonistes han estat creats amb ordinadors en alguns cops i en altres per actors reals i els seus moviments han estat llavors traslladats al PC (CGI) amb la intenció de crear uns gràfics realistes i dotar al consumidor d'una experiència immersiva i amb un nivell de realisme molt elevat.

Tot això, comporta que l'usuari pugui combinar estones d'acció on ell té el control del protagonista, movent-se per allà on desitja, explorant un món obert i seguint l'argument del joc amb estones on el videojoc passa a ser una pantalla de cine i l’usuari es converteix en un espectador de luxe i deixa de ser un jugador per uns instants. En aquest cas i és aquí on la hibridació troba el seu punt més àlgid, un 2 en 1, per una banda tenim el videojoc i per l’altra, les estones de cine, amb les cinemàtiques que ofereix el propi joc. Aquesta hibridació fa que el consumidor gaudeix d’una experiència molt més enriquidora en tots els nivells.

Cada cop més videojocs han optat per passar-se al cine, o a l'inrevés, de la gran pantalla al videojoc i en aquest cas, Assassin's Creed també va optar per aquesta modalitat, aquesta tècnica també serveix als productors per traslladar els clients d'un gènere a un altre, és a dir, veient la pel·lícula, molta gent tindrà ganes de jugar al videojoc i al contrari, a la gent que els hi agrada jugar al videojoc, segurament acabaran per anar al cine a mirar la pel·lícula.

Per altra banda, Ubisoft, la companyia creadora del videojoc, també es va llançar amb un altre tipus d'hibridació, un model és el joc com a producte i l'altre model és el joc entenent-lo com un servei. Existeixen molts altres jocs que també ho fan i ho han fet (*Assassin's Creed, GTA IV, V, Red Dead Redemption 2, The Last of Us I i II,* etc...) tots aquests videojocs, a part de combinar també la hibridació del joc amb el cine, també han passat a distribuir el joc d'una manera immediata on en aquest supòsit no és necessària la connexió a internet o bé, pagant una quota mensual o anual per obtenir diferents modalitats del mateix joc, DLC.

Dit tot l'anterior, veiem que hi ha molts videojocs que no els podem encasellar en només jocs perquè absorbeixen tècniques pròpies d'altres mitjans, en aquest cas, els jocs i el cine, les escenes d'acció i les escenes cinemàtiques pròpies del cine, on el jugador passa a ser un espectador de luxe. 

## BIBLIOGRAFIA I WEBGRAFIA

- https://es.wikipedia.org/wiki/Assassin%27s_Creed

- [https://es.wikipedia.org/wiki/Imagen_generada_por_computadora](https://es.wikipedia.org/wiki/Imagen_generada_por_computadora)

- [https://www.academia.edu/2078531/Formatos_y_estrategias_narrativas_h%C3%ADbridas_el_cine_y_la_escena_cinem%C3%A1tica_cut_scenes_en_los_videojuegos_Interdependencias_m%C3%BAltiples_en_la_era_digital](https://www.academia.edu/2078531/Formatos_y_estrategias_narrativas_h%C3%ADbridas_el_cine_y_la_escena_cinem%C3%A1tica_cut_scenes_en_los_videojuegos_Interdependencias_m%C3%BAltiples_en_la_era_digital)
- https://commons.wikimedia.org/wiki/File:Assassins_creed_logo.png


## CULTURA DIGITAL

## Baruc Nsue Burcet

### REPTE-ACTIVITAT 3. Visionant el futur amb les ulleres de Manovich: redescobrint la hibridació.
